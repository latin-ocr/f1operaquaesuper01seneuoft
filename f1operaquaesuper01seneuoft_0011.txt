PRAEFATIO vn

Ambrosiani, quae dialogos Senecae complectitur. in qua
cum omnia quidem eadem manu scripta, sed multa a.
diversis nec eiusdem aetatis correctoribus mutata sint,
summa cura adhibenda est, ut quid cuique tribuendum
sit quam accuratissime fieri possit dinoscas. qua muneris
sui parte cum Itali collatores Fickerti non bene functi
essent, melius Koch rem sane difficillimam aggressus est3
sed ne is quidem ea, qua debebat, cura diversarum
manuum partes distinxit. multo certe accuratius Gertzium
de singulis manibuS, quoque modo inter se differrent,
iudicasse apparet. liceat igitur gravissima quaeque ex eius
disputatione hic repetere.

Ac primus quidem librarius (A aut ΑΙ), latinae
linguae non admodum perituS‚ ea quae in codice arche·
typo invenerat summa oum fide, sed non aequali cum
cura descripsit3 nam inde a consolatione ad Marciam
multo neglegentius quam antea munere suo functus est.
pari inaequalitate litterae modo diligentius pictae sunt
modo properantius, modo grandes crassaeque modo parv-ae
tenuesque, modo coartatae modo latius diductae3 verba
alibi plene scripta sunt alibi mulfis compendiis, ut, cum
in unaquaque pagina 37 fere versus sint, hi tamen 37
versus alibi 72 alibi 45 versibus Gertzianis respondeant.
in universum singulas paginas idem fere continere, quod
codex archetypus in singulis foliis habuisset, Gertz saga-
citer suspicatus est multa, quae prave scripserat, libra-
rius ipse ita correxit, ut raro rasuram adhiberet, sed
punctis plerumque additis aut lineolis transversis super·
vacua deleret, omissa supra versum adderet. dubitari vero
nequit, quin fideliter praescriptum reddiderit neque quid-
quam aut admodum pauca, et quae facile cognoscantur,
de suo addiderit (cfr. p2250, 193 264, 113 265,19;

Ea quae prima manus exaraverat non ita multo
post — Kochio si fldem habemus, saec. XII parte priore
— corrector quidam linguae latinae sciens, sive archetypo
usus sive altero apographo eius eoque quibusdam in rebus

Α*

