138 L. ANNAEI SENECAE mAL. LIB. v.

iracundia mancOS, multos debiles fecit, etiam ubi pa-
tientem est nancta materiam. adice nunc quod nihil
tam inbecille natum est, ut sine elidentis periculo
pereat: inbecillos valentissimis alias dolor, alias casus
exaequat. quid, quod pleraque eorum, propter quae
irascimur, offendunt nos magis quam laedunt? multum
autem interest, utrum aliquis voluntati meae opstet an
desit, eripiat an non det. atqui in aequo ponimuS,
utrum aliquis auferat an neget, utrum spem nostram
praecidat an differat, utrum contra nos faciat an pro
se, amore alterius an odio nostri. quidam vero non
tantum iustas causas standi contra nos, sed etiam ho-
nestas habent: alius patrem tuetur, alius fratrem, alius
patriam, alius amicum3 his tamen non ignoscimus id
facientibus, quod nisi facerent inprobaremus, immO,
quod est incredibile, saepe de facto bene existimamus,
de faciente male. at me hercules vir magnus ac iustus
fortissimum quemque ex hostibus suis et pro libertate
ac salute patriae pertinacissimum suspicit et talem
sibi civem, talem militem contingere optat.

XXIX. Turpe est odisse quem laudes3 quanto vero
turpius ob id aliquem odisse, propter quod misericordia
dignus est: si captivus in servitutem subito depressus
reliquias libertatis tenet nec ad sordida ac laboriosa
ministeria agilis occurrit, si ex otio piger equum vehi-
culumque domini cursu non exaequat, si inter cotti·
diana pervigilia fessum somnus oppressit, si rusticum
laborem recusat aut non fortiter obiit a servitute ur-
bana et feriata translatus ad durum opus! distinguamus,
utrum aliquis non possit an nolit: multos absolvemus,
si coeperimus ante iudicare quam irasci. nunc autem
primum impetum sequimur, deinde, quamvis vana nos

1 patientem est nancta mat. Petschenig) patientem naim‘ta-
materiam A p. n. m. <erat> Gertz Η 14 patriam A patruum
voly. Η 22 misericordiam A1 (compendiose scra), deinde ultima
m deleta est Η 26 cottidiana. A Η 28 obiit A obit Erasm.² fort.
rectius

10

15

20

25

30

